---
title: جلسات روزانه
description: ''
---

# جلسات روزانه

## هدف

هدف از جلسه روزانه دریافت فیدبک از کارآموزان، آگاهی منتور و ارشد از پیشرفت کارآموزان با توجه به چک‌‌‌لیست فازها، انتقال
اطلاعات درباره رویدادهای پیش‌رو در دوره به کارآموزان، انتقال دانش و تجربه به کارآموزان و پاسخ به سوالات کارآموزان
می‌باشد.

## حاضرین

ارشد و منتور هر گروه از کارآموزان به همراه کارآموزان.

## مدت زمان

زمان جلسه‌ی روزانه حدودا 30 دقیقه می‌باشد، بنا بر صلاحدید منتورها امکان تمدید زمان جلسه نیز وجود دارد، اما الزام به حضور
افراد پس از 30 دقیقه وجود ندارد.

## چارچوب

در ابتدای جلسه به رسم ادب، احوال پرسی اولیه‌ای انجام خواهد شد و پس از آن روند اصلی جلسه آغاز می‌شود.

### دریافت بازخورد توسط ارشد و منتور

ارشدها و منتورها موظف هستند، همواره از کارآموزان درباره فرایندهای دوره کارآموزی، کیفیت رویدادها، کیفیت مستندات و سایر
موضوعات عمومی
بازخورد دریافت کنند. هدف از دریافت بازخورد این است که در صورت مشاهده هرگونه عدم رضایت کارآموزان از دوره، برای بهبود
وضعیت اقدامات لازم صورت بگیرد.

طبیعتا بازخوردهایی که جنبه شخصی پیدا می‌کنند در
چارچوب جلسات روزانه انجام نمی‌شود و در قالب جلسات دیگری
([جلسات یک به یک](./04-1-1.md))
به صورت خصوصی دریافت می‌شوند.

### پیگیری کارها توسط منتور

از کارآموزان پیگیری می‌شود، در هر فاز از دوره مطابق با چک‌لیست کارهای آن فاز چه میزان پیشرفت داشته‌اند و کارهای انجام
شده
توسط کارآموزان مطابق با تسک‌های تعریف شده در همان فاز، از جهت کیفی بررسی می‌شوند.

انتظار می‌رود هر فاز در چارچوب زمانی تعیین شده برای همان فاز توسط کارآموزان به اتمام برسد.
در صورتی که منتور پیش از خارج شدن از چارچوب زمانی هر فاز، پیش‌بینی کند که با توجه به سرعت پیشرفت، کارها مطابق
با ددلاین فاز انجام نخواهند شد، او موظف است برای افزایش سرعت پیشرفت کارآموزان راهکاری ارائه
دهد. منتور میبایست در صورت لزوم با ارجاع موضوع به ارشد، درخواست تغییر ددلاین فاز مربوطه را اعلام کند. در صورتی که ارشدها
بنا بر
صلاحدیدشان تصمیم به تغییر ددلاین فاز مربوطه گرفتند، این تصمیم باید در اسرع وقت به اطلاع سایر منتورها و کارآموزان
برسد.

در صورتی که
کارآموزان چک‌لیست مربوطه را بروز نکرده باشند؛ انتظار می‌رود که تذکرات لازم به کارآموزان داده شود و در صورت تکرار امتیاز
منفی به افراد تعلق گیرد.

بررسی کیفی تسک‌های انجام شده در فاز، بنا بر صلاحدید منتور و ارشد صورت می‌گیرد. به عنوان مثال در صورتی که تسک مربوطه،
مطالعه یک موضوع و پاسخ به مجموعه‌ای سوالات توسط کارآموزان است، منتور می‌تواند از کارآموزان بخواهد تا پاسخشان را بیشتر
توضیح بدهند یا با پرسش سوالات دیگری (درباره موضوع مورد مطالعه) عمق درک موضوع توسط کارآموز را بسنجد.

### آگاه سازی کارآموزان از رویدادهای پیش‌رو

منتور موظف است از رویدادهایی که طی یک یا دو روز آینده برگزار می‌شوند مطلع باشد و اطلاع‌رسانی و هماهنگی‌های لازم برای
حضور حداکثری کارآموزان را
انجام دهد. همچنین کارآموزان موظف می‌باشند تا وضعیت حضورشان طی حداقل سه روز آتی را به اطلاع منتورشان برسانند.

### پاسخ به سوالات کارآموزان

علاوه بر پاسخ به سوالات کارآموزان توسط منتورها که در طول روز به طور پیوسته انجام می‌شود، کارآموزان می‌توانند سوالات خود
را در حضور
ارشدشان مطرح کنند تا در صورت نیاز، علاوه بر منتور، از دانش ارشد نیز بهره‌مند شوند.

### اشتراک دانش بین کارآموزان، منتور و ارشد (اختیاری)

با توجه به سوالات مطرح شده و مدت زمان جلسه، منتور و ارشد به صلاحدید خودشان می‌توانند به اشتراک دانش با کارآموزان
بپردازند.
در صورت علاقه نیز منتور می‌تواند ارائه‌های کوچکی برای این قسمت از جلسات روزانه آماده کند و در چارچوب زمانی حداکثر 15
دقیقه، مطلب
مذکور را ارائه دهد.

از موضوعات پیشنهادی برای این جلسات می‌توان به آموزش نحوه کار با ابزارها (
Ide،
git/github
و ...)، آموزش برخی
tip and trickهای
تکنولوژی‌های مورد استفاده و انتقال موضوعات جذاب روز درباره حوزه مورد توجه کارآموزی اشاره کرد.
