---
title: مصاحبه فنی (سخت)
description: ''
---

# مصاحبه فنی (سخت)

هر مصاحبه‌شونده باید در یک مصاحبه فنی شرکت کند تا میزان تناسب توانایی‌های او با حوزه‌ای که به آن علاقه‌مند است و قصد
دارد در کارآموزی آن شرکت کند، مشخص شود.

:::caution
مصاحبه‌کنندگان باید هدف مصاحبه را به‌طور واضح برای متقاضی کارآموزی شفاف‌سازی کنند تا متقاضی متوجه شود که هدف اصلی، سنجش
میزان علاقه و تناسب استعدادهای او با حوزه مورد نظر است.
در صورتی که این شفاف‌سازی به‌خوبی انجام شود، مصاحبه‌شونده دچار استرس نخواهد شد و فضای مصاحبه صمیمانه و حمایتی خواهد بود.
:::

## قالب مصاحبه فنی

1. مصاحبه‌شونده و مصاحبه‌کننده خود را معرفی می‌کنند.
2. دوره کداستار برای مصاحبه‌شونده توضیح داده می‌شود.
3. هدف مصاحبه به‌صورت شفاف به مصاحبه‌شونده منتقل می‌شود (با توجه به نکات ذکر شده در ابتدای مستند).
4. چارچوب زمان‌بندی مصاحبه به مصاحبه‌شونده اطلاع داده می‌شود.
5. سؤال فهم مطلب از مصاحبه‌شونده پرسیده می‌شود.
6. سؤالات تخصصی مربوط به هر حوزه از مصاحبه‌شونده مطرح می‌شود.
7. از مصاحبه‌شونده برای بهبود فرآیند مصاحبه، آزمون و اطلاع‌رسانی، بازخورد گرفته می‌شود.
8. پایان مصاحبه.

:::note
توجه شود که هیچ‌گونه نظری درباره خوب یا بد بودن مصاحبه به مصاحبه‌شونده داده نشود تا انتظارات او به‌صورت نادرست شکل
نگیرد.
:::

:::info
محل تجمیع سؤالات، پوشه‌ی مروبوط به هر حوزه در ریپازیتوری‌ای مانند `Summer1404-Interview` در گیت‌هاب کداستار خواهد بود.
:::

## سوال فهم مطلب

**مدت زمان: 10 دقیقه**

افراد باید توانایی درک مفاهیم پیچیده و انتقال مؤثر آن‌ها را در کنار توانمندی در حل چالش‌های تخصصی هر حوزه داشته باشند.
برای سنجش این توانایی، همواره یک سؤال فهم مطلب از مصاحبه‌شونده پرسیده می‌شود تا پس از مطالعه، با استفاده از دانشی که از
آن مطالعه به دست آورده است، به پرسش‌های مصاحبه‌کننده پاسخ دهد.

به‌عنوان مثال، از مصاحبه‌شونده پرسیده می‌شود که منظور از کش‌های L1،
L2
و
L3
در
CPU
چیست.
مصاحبه‌شونده زمان کافی برای مطالعه در اختیار دارد تا توضیح اولیه‌ای از موضوع ارائه دهد.
در ادامه، برای سنجش میزان درک او از موضوع، می‌توان پرسید چرا تنها از کش
L1
که سرعت بالاتری دارد استفاده نمی‌کنیم.
پاسخ مصاحبه‌شونده به این پرسش، نشان خواهد داد که تا چه حد بر موضوع تسلط یافته است.

**معیارهای امتیازدهی (هر مورد یک امتیاز 0 تا 4 می‌گیرد):**

1. میزان فهم مطالب
2. تسلط به زبان انگلیسی برای خواندن مطالب
3. میزان توانایی سرچ
4. توانایی در انتقال مفهوم
5. رعایت ددلاین

## سوالات تخصصی

برای مشخص شدن میزان تناسب توانایی‌ها و علاقه شرکت‌کننده، سعی می‌شود در مصاحبه یک شبیه‌سازی از فعالیت‌های مربوط به حوزه
مورد نظر ایجاد شود.
این شبیه‌سازی متناسب با هر حوزه تنظیم می‌شود و چالش‌های آن حوزه را به مصاحبه‌شونده نشان می‌دهد.

### حوزه بک‌اند

#### سوال فهم کد

**مدت زمان: 15 دقیقه**

این سؤال به‌گونه‌ای طراحی شده است که یک کد دارای اشکال در اختیار مصاحبه‌شونده قرار می‌گیرد و از او خواسته می‌شود آن را
دیباگ کرده و مشکلات عملیاتی کد را تا حد امکان برطرف کند.
در ادامه، مهارت‌های مصاحبه‌شونده در فهم کد، ریشه‌یابی مشکل، ارائه راهکار برای رفع آن و سایر جنبه‌های مرتبط، بر اساس
معیارهای مشخص این سؤال مورد ارزیابی قرار می‌گیرند.

**معیارهای امتیازدهی (هر مورد یک امتیاز 0 تا 4 می‌گیرد):**

1. میزان درک و فهم کد
2. توانایی دنبال‌کردن مشکل تا رسیدن به ریشه آن
3. ارائه پیشنهادهای مناسب برای حل مشکل
4. توانایی مدیریت زمان و رعایت ددلاین

#### سوال الگوریتم

**مدت زمان: 20 دقیقه**

این سؤال به‌گونه‌ای طراحی شده است که یک مسئله برای مصاحبه‌شونده توضیح داده می‌شود و از او خواسته می‌شود کد یا الگوریتم
مناسبی برای حل آن ارائه دهد.
در ادامه، مهارت حل مسئله و برنامه‌نویسی مصاحبه‌شونده ارزیابی می‌شود و کیفیت پاسخ ارائه‌شده بر اساس معیارهای مشخص این
سؤال مورد بررسی قرار می‌گیرد.

**معیارهای امتیازدهی (هر مورد یک امتیاز 0 تا 4 می‌گیرد):**

1. فهم سریع مسئله و عدم نیاز به پرسش‌های زیاد
2. درک صحیح مفهوم پیچیدگی زمانی
3. استفاده مناسب از ساختارهای داده‌ای مانند استک، لیست، لینکد لیست و ...
4. تفکیک منطق کلی مسئله به کلاس‌ها و ماژول‌های مجزا
5. نام‌گذاری مناسب و گویا برای متغیرها و توابع
6. رعایت ددلاین و مدیریت زمان
7. ارائه راه‌حل دقیق، کارآمد و متناسب با مسئله

### حوزه فرانت‌اند

#### سوال فهم استایل

**مدت زمان: 10 دقیقه**

این سؤال به‌صورتی است که یک ساختار
HTML
به‌همراه طرح مورد نظر در اختیار مصاحبه‌شونده قرار می‌گیرد و از او خواسته می‌شود بدون ایجاد تغییر در ساختار
HTML،
طرح مشخص‌شده را پیاده‌سازی کند.

**معیارهای امتیازدهی (هر مورد یک امتیاز 0 تا 4 می‌گیرد):**

1. میزان درک مفاهیم مربوط به استایل‌دهی
2. ارائه راه‌حل مناسب برای پیاده‌سازی طرح مشخص‌شده
3. رعایت ددلاین و مدیریت زمان در انجام پیاده‌سازی

#### سوال فهم کد

**مدت زمان: 10 دقیقه**

این سؤال به‌صورتی است که یک کد دارای اشکال در اختیار مصاحبه‌شونده قرار می‌گیرد و از او خواسته می‌شود آن را دیباگ کرده و
مشکلات عملیاتی آن را تا حد امکان برطرف کند.
در ادامه، مهارت‌هایی مانند درک کد، ریشه‌یابی دقیق مشکل، ارائه راهکار مناسب برای حل آن و سایر توانمندی‌های مرتبط، بر اساس
معیارهای این سؤال مورد ارزیابی قرار می‌گیرند.

**معیارهای امتیازدهی (هر مورد یک امتیاز 0 تا 4 می‌گیرد):**

1. میزان درک و فهم کد
2. توانایی دنبال‌کردن مشکل تا رسیدن به ریشه آن
3. ارائه پیشنهادهای مناسب برای حل مشکل
4. توانایی مدیریت زمان و رعایت ددلاین

#### سوال الگوریتم

**مدت زمان: 10 دقیقه**

این سؤال به‌گونه‌ای طراحی شده است که یک مسئله برای مصاحبه‌شونده توضیح داده می‌شود و از او خواسته می‌شود کد یا الگوریتم
مناسبی برای حل آن ارائه دهد.
در ادامه، مهارت حل مسئله و برنامه‌نویسی مصاحبه‌شونده ارزیابی می‌شود و کیفیت پاسخ ارائه‌شده بر اساس معیارهای مشخص این
سؤال مورد بررسی قرار می‌گیرد.

**معیارهای امتیازدهی (هر مورد یک امتیاز 0 تا 4 می‌گیرد):**

1. فهم سریع مسئله و عدم نیاز به پرسش‌های زیاد
2. درک صحیح مفهوم پیچیدگی زمانی
3. استفاده مناسب از ساختارهای داده‌ای مانند استک، لیست، لینکد لیست و ...
4. تفکیک منطق کلی مسئله به کلاس‌ها و ماژول‌های مجزا
5. نام‌گذاری مناسب و گویا برای متغیرها و توابع
6. رعایت ددلاین و مدیریت زمان
7. ارائه راه‌حل دقیق، کارآمد و متناسب با مسئله

### حوزه دوآپس

#### سوال اول

**مدت زمان: x دقیقه**

توضیحات سوال

**معیارهای امتیازدهی (هر مورد یک امتیاز 0 تا 4 می‌گیرد):**

1. معیار اول

## امتیازدهی کلی

با توجه به معیارهای ذکرشده، مجموع امتیازات مصاحبه‌شونده در نظر گرفته می‌شود.
در کنار امتیازاتی که از پاسخ به سؤالات مصاحبه‌کننده به دست می‌آید، معیارهای زیر نیز به‌صورت جداگانه به امتیازات فرد
افزوده می‌شوند:

**معیارهای امتیازدهی (هر مورد بین ۰ تا ۴ امتیاز دارد):**

1. تلاش مستمر و عدم تسلیم زودهنگام
2. حفظ آرامش و کنترل استرس در صورت ناتوانی در حل مسئله

خروجی مصاحبه‌شونده از جلسه مصاحبه، جدولی مانند مثال زیر خواهد بود که امتیازهای او در آن درج شده‌اند:

[نمونه امتیازات مصاحبه بک اند کداستار](https://docs.google.com/spreadsheets/d/1DC33YTGDAvoRisPF1cZlm8vBXoMJhUL8J3VECj4Ic6g/edit?usp=sharing)

این جدول بسته به نوع مصاحبه (مثلاً بک‌اند، فرانت‌اند یا دوآپس) ممکن است شامل قسمت‌های متفاوت یا بیشتری نیز باشد.
