---
title: مصاحبه
description: ''
---

## مصاحبه فنی (سخت)

هر مصاحبه‌شونده باید در یک مصاحبه فنی شرکت کند تا میزان تناسب توانایی‌های او با حوزه‌ای که به آن علاقه‌مند است و قصد
دارد در کارآموزی آن شرکت کند، مشخص شود.

:::caution ‌
مصاحبه‌کنندگان باید هدف مصاحبه را به‌طور واضح برای متقاضی کارآموزی شفاف‌سازی کنند تا متقاضی متوجه شود که هدف اصلی، سنجش
میزان علاقه و تناسب استعدادهای او با حوزه مورد نظر است.
در صورتی که این شفاف‌سازی به‌خوبی انجام شود، مصاحبه‌شونده دچار استرس نخواهد شد و فضای مصاحبه صمیمانه و حمایتی خواهد بود.
:::

برای مشخص شدن میزان تناسب توانایی‌ها و علاقه شرکت‌کننده، سعی می‌شود در مصاحبه یک شبیه‌سازی از فعالیت‌های مربوط به حوزه
مورد نظر ایجاد شود.
این شبیه‌سازی متناسب با هر حوزه تنظیم می‌شود و چالش‌های آن حوزه را به مصاحبه‌شونده نشان می‌دهد.

به‌عنوان مثال، در حوزه بک‌اند موارد زیر به‌صورت ویژه نیاز به بررسی دارند:

* دیباگ کردن کدهای پیچیده
* توسعه الگوریتم و پیاده‌سازی تمیز و قابل فهم آن

در کنار چالش‌های تخصصی هر حوزه، افراد باید توانایی درک مفاهیم پیچیده و انتقال مؤثر آن‌ها را نیز داشته باشند.
برای سنجش این توانایی، همواره یک سؤال فهم مطلب از مصاحبه‌شونده پرسیده می‌شود تا پس از مطالعه، با استفاده از دانشی که از
آن مطالعه به دست آورده است، به پرسش‌های مصاحبه‌کننده پاسخ دهد.

به‌عنوان مثال، از مصاحبه‌شونده پرسیده می‌شود که منظور از کش‌های L1،
L2
و
L3
در
CPU
چیست.
مصاحبه‌شونده زمان کافی برای مطالعه در اختیار دارد تا توضیح اولیه‌ای از موضوع ارائه دهد.
در ادامه، برای سنجش میزان درک او از موضوع، می‌توان پرسید چرا تنها از کش
L1
که سرعت بالاتری دارد استفاده نمی‌کنیم.
پاسخ مصاحبه‌شونده به این پرسش، نشان خواهد داد که تا چه حد بر موضوع تسلط یافته است.

### قالب نهایی مصاحبه فنی

1. مصاحبه شونده و مصاحبه کننده خود را معرفی میکنند
2. دوره کداستار برای مصاحبه شونده توضیح داده میشود
3. هدف از مصاحبه به صورتی شفاف به مصاحبه شونده منتقل میشود (با توجه به نکات ذکر شده در ابتدای مستند)
4. چارچوب زمانبندی مصاحبه به مصاحبه کننده منتقل میشود
5. سوال فهم مطلب از مصاحبه شونده پرسیده میشود
6. سوالات مختص هر حوزه از مصاحبه شونده پرسیده میشود
7. از مصاحبه شونده برلای بهبود مصاحبه ، ازمون و اطلاعرسانی بازخورد گرفته میشود
8. اتمام مصاحبه (توجه فرمایید که هیچگونه نظری درباره خوب یا بد بودن مصاحبه به مصاحبه شونده داده نشود تا انتظارات مضصاحبه
   شونده به غلط شکل نگیرند)