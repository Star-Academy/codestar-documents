---
title: مصاحبه
description: ''
---

## مصاحبه فنی (سخت)

هر مصاحبه‌شونده باید در یک مصاحبه فنی شرکت کند تا میزان تناسب توانایی‌های او با حوزه‌ای که به آن علاقه‌مند است و قصد
دارد در کارآموزی آن شرکت کند، مشخص شود.

:::caution ‌
مصاحبه‌کنندگان باید هدف مصاحبه را به‌طور واضح برای متقاضی کارآموزی شفاف‌سازی کنند تا متقاضی متوجه شود که هدف اصلی، سنجش
میزان علاقه و تناسب استعدادهای او با حوزه مورد نظر است.
در صورتی که این شفاف‌سازی به‌خوبی انجام شود، مصاحبه‌شونده دچار استرس نخواهد شد و فضای مصاحبه صمیمانه و حمایتی خواهد بود.
:::

برای مشخص شدن میزان تناسب توانایی‌ها و علاقه شرکت‌کننده، سعی می‌شود در مصاحبه یک شبیه‌سازی از فعالیت‌های مربوط به حوزه
مورد نظر ایجاد شود.
این شبیه‌سازی متناسب با هر حوزه تنظیم می‌شود و چالش‌های آن حوزه را به مصاحبه‌شونده نشان می‌دهد.

به‌عنوان مثال، در حوزه بک‌اند موارد زیر به‌صورت ویژه نیاز به بررسی دارند:

* دیباگ کردن کدهای پیچیده
* توسعه الگوریتم و پیاده‌سازی تمیز و قابل فهم آن

در کنار چالش‌های تخصصی هر حوزه، افراد باید توانایی درک مفاهیم پیچیده و انتقال مؤثر آن‌ها را نیز داشته باشند.
برای سنجش این توانایی، همواره یک سؤال فهم مطلب از مصاحبه‌شونده پرسیده می‌شود تا پس از مطالعه، با استفاده از دانشی که از
آن مطالعه به دست آورده است، به پرسش‌های مصاحبه‌کننده پاسخ دهد.

به‌عنوان مثال، از مصاحبه‌شونده پرسیده می‌شود که منظور از کش‌های L1،
L2
و
L3
در
CPU
چیست.
مصاحبه‌شونده زمان کافی برای مطالعه در اختیار دارد تا توضیح اولیه‌ای از موضوع ارائه دهد.
در ادامه، برای سنجش میزان درک او از موضوع، می‌توان پرسید چرا تنها از کش
L1
که سرعت بالاتری دارد استفاده نمی‌کنیم.
پاسخ مصاحبه‌شونده به این پرسش، نشان خواهد داد که تا چه حد بر موضوع تسلط یافته است.

به عنوان مثال از مصاحبه کننده پرسیده میشود که منظور از کشهای l1، l2 و l3 در cpu چیشت
مصاحبه شونده زمان کافی دارد تا مطالعه کند و توضیح اولیه ای از موضوع ارائه دهد
در ادامه برای اگاهی از درک مصاحبه شونده از موضوع مثلا میتوان پرسید چرا تنها از کش l1 که سرعت بیشتری دارد استفده نمیکنیم
و به پاسخ مصاحبه شونده توجه کرد تا فهمیند که مصاحبه شونده به خوبی روی موضوع تسلط پیدا کرده است یا خیر