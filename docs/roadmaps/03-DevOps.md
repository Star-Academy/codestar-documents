---
title: DevOps
---
سلام!😊

یکی از مشکلات اساسی در فضای آکادمیک اینه که بیشتر دانشگاه‌ها فضایی برای یادگیری مهارت‌های عملی در پروژه‌های IT فراهم نمی‌کنن و تمرکزشون بیشتر روی مطالب تئوریه. اما دنیای واقعی فناوری اطلاعات نیاز به ترکیبی از دانش تئوری و مهارت‌های عملی داره. برای همین، تصمیم گرفتیم با کمک افراد حرفه‌ای در حوزه مهندسی نرم‌افزار، یه مسیر یادگیری طراحی کنیم که تو بتونی مهارت‌های لازم رو به صورت خودخوان کسب کنی و به رشد فردی و حرفه‌ای خودت کمک کنی.🚀

💡 اگر می‌خوای تبدیل به یک متخصص DevOps بشی، اولین پیش‌نیاز شناخت چرخه تولید نرم‌افزاره. چون که به عنوان یک متخصص DevOps از تو انتظار می‌ره که این چرخه رو بفهمی و برای بهینه کردن هرچه بیشتر اون تلاش کنی. 

💻 بعد از شناخت نرم‌افزار و چرخه تولیدش، نوبت به فهمیدن فرهنگ DevOps می‌رسه. این فرهنگ به ما یاد می‌ده که چطور در یک سازمان افرادی که تخصص‌های متفاوتی دارن رو برای رسیدن به یک محصول خوب در کنار هم جمع کنیم. 

🔍 بعد از شناخت فرهنگ DevOps و چرخه تولید نرم‌افزار باید بریم سراغ ابزارهایی که به ما کمک می‌کنن این فرهنگ رو پیاده کنیم. اگر به علامت DevOps و چرخه نرم‌افزار دقت کنیم می‌بینیم که چند بخش مختلف مثل Build, Test, Release, Deploy, Operate و Monitor داره. یک متخصص DevOps خوب، برای هر کدوم از این بخش‌ها یک ابزار مناسب در جعبه‌ابزارش داره و می‌تونه در زمان نیاز از اون ابزار برای بهتر کردن روال کار کمک بگیره. 
 
📌 اگر بخوایم دقیق‌تر بشیم، احتمالا شما باید لینوکس، برنامه‌نویسی با یک زبان، ابزارهای اتوماتیک‌سازی مثل Ansible، ابزارهای بیلد و تست یعنی یکی از پایپلاین‌های CI مرسوم مثل (GitHub Actions, Azure Pipelines, Gitlab CI یا Jenkins)، ابزارهای مدیریت کانتینر مثل Docker و Kubernetes و ابزارهای مانیتورینگ مثل ELK و Grafana و Prometheus رو بشناسید. 

📂 برای یادگیری هر کدوم از این ابزارها، منابع خیلی زیادی وجود داره ولی احتمالا بهترین منبع، داک رسمی خود این ابزارها باشه. علاوه بر داک اون‌ها یوتیوب هم برای شناخت بهترشون منبع خوبیه. اما در نهایت مهمه که این یادگیری‌ها با تمرین همراه باشه.

🔗 همونطور که گفتیم بهترین منبع برای یادگیری این ابزارها داک اصلی خودشونه اما اگر می‌خواید برای یادگیریتون مسیر خاصی داشته باشید و اون رو دنبال کنید، https://roadmap.sh/devops و https://github.com/MichaelCade/90DaysOfDevOps منابع خوبی هستن.

موفق باشی، تیم کداستار⭐