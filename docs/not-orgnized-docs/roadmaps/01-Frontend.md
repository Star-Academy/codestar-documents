---
title: Frontend
---
سلام!😊

یکی از مشکلات اساسی در فضای آکادمیک اینه که بیشتر دانشگاه‌ها فضایی برای یادگیری مهارت‌های عملی در پروژه‌های IT فراهم نمی‌کنن و تمرکزشون بیشتر روی مطالب تئوریه. اما دنیای واقعی فناوری اطلاعات نیاز به ترکیبی از دانش تئوری و مهارت‌های عملی داره. برای همین، تصمیم گرفتیم با کمک افراد حرفه‌ای در حوزه مهندسی نرم‌افزار، یه مسیر یادگیری طراحی کنیم که تو بتونی مهارت‌های لازم رو به صورت خودخوان کسب کنی و به رشد فردی و حرفه‌ای خودت کمک کنی.🚀

همینطور که می‌دونید دنیای امروز پُر شده از فریمورک‌ها و کتابخانه‌های مختلف جاوااسکریپت که هر کدوم ویژگی‌های خاص خودشون رو دارن و شرکت‌های مختلف با توجه به نیازمندی‌‌های پروژه‌هاشون، می‌رن سراغ یکی از اونا. طبیعتا برای ما این امکان وجود نداره(یا حداقل خیلی سخته) که تموم این فریمورک‌ها رو یاد بگیریم تا بتونیم شانس ورود به هر پروژه‌ای رو داشته باشیم!
حالا چاره چیه؟ 🤔

خب راهش اینه که ما بیایم و پایه‌های برنامه‌نویسی فرانت‌اند، یعنی 
HTML،CSS
و
JavaScript
رو به خوبی یاد بگیریم و مهارت‌هامون رو داخل اون‌ها ارتقا بدیم💪. بعدش دیگه واسه ورود به هر فریم‌ورک دیگه، فقط لازمه که با مفاهیمش آشنا بشیم و کار زیاد سختی نخواهیم داشت😎.
 در واقع، کار این تکنولوژی‌های مختلف اینه که یک چارچوبی دور همین مفاهیم پایه قرار می‌دن تا نیاز نباشه که ما تمامی موارد مورد نیازمون رو خودمون از اول پیاده‌سازی کنیم و نگران جنبه‌های مختلف مثل بعضی مسائل امنیتی یا بهینه‌سازی‌ها نباشیم.
در ادامه ما منابعی رو برای شما در نظر گرفتیم که بتونید پایه‌های فرانت رو در خودتون قوی کنید و هم با یکی از فریمورک‌های موجود یعنی 
Angular
آشنا بشید.  
🟡 توجه داشته باشید که سطح آموزش منابعی که قرار می‌دیم به صورت متوسط رو‌ به بالا (Intermediate to Advanced) خواهد بود و نگران این نباشید که قراره وقتتون با خوندن موارد ابتدایی که همین الانم می‌دونید تلف بشه🙄.

🔵HTML  
یکی از بهترین منابع برای یادگیری HTML و کلا تکنولوژی‌های سمت وب، وبسایت
 [MDN](https://developer.mozilla.org/en-US/docs/Learn/HTML)
  هستش که برای رفرنس موارد مختلف بهترین منبع موجوده. البته ما توصیه نمی‌کنیم که برای یادگیری ،‌ مستقیم بریم و از یک وبسایت رفرنس استفاده کنیم😬. منبع پیشنهادی ما وب سایت [Web.Dev](https://web.dev/learn/html) هست. این وبسایت توسط توسعه دهنده‌های گوگل طراحی شده و یک مسیر یادگیری برای شما تهیه کرده. علاوه بر HTML می‌تونید تکنولوژی‌های دیگه رو هم در این وبسایت یاد بگیرید. هم توضیحات کامل و بروزی و سطح بالایی داره و هم در مواقع مورد نیاز، به وبسایت MDN رفرنس داده.

🔵CSS  
برای یادگیری
CSS
یکی از منابع خیلی خوب همون وبسایت
[Web.Dev](https://web.dev/learn/css/)
هستش که کامل و جامع همه‌‌ی موارد رو توضیح داده. علاوه‌براین، یک دوره خیلی خوب
Udemy
به نام
[Udemy – Advanced CSS and Sass: Flexbox, Grid, Animations and More](https://downloadly.ir/elearning/video-tutorials/advanced-css-and-sass-5/)
وجود داره که می‌تونه توانایی‌های
CSS
شما رو به خویی ارتقا بده.

🔵JavaScript  
برای یادگیری 
JavaScript
آموزش
[The Complete JavaScript Course 2023: From Zero to Expert](https://downloadly.ir/elearning/video-tutorials/the-complete-javascript-course-13/)
پیشنهاد می‌شه.
البته ما توصیه می‌کنیم بعد از جاوااسکریپت، حتما به سراغ
TypeScript
برید و اونو هم یاد بگیرید. چرا که همه شرکت‌های بروز دنیا یا ازش استفاده می‌کنن یا تصمیم دارن که در آینده ازش استفاده کنن. واسه یادگیری تایپ اسکریپت هم آموزش 
[Understanding TypeScript](https://downloadly.ir/elearning/video-tutorials/understanding-typescript-8/)
پیشنهاد می‌شه.  
پس از اتمام منابع بالا می‌تونید شروع به یادگیری فریمورک یا کتابخانه مدنظر خودتون کنید. برای یادگیری فریمورک 
Angular 
می‌تونید از دوره
[Angular – The Complete Guide](https://downloadly.ir/elearning/video-tutorials/angular-the-complete-guide-12/)
استفاده کنید.

📂آموزش به زبان فارسی  
یکی از منابع بسیار خوب دیگه برای فرانت آموزش‌های دوره کد استاره که به‌صورت کامل 
Angular
رو آموزش می‌ده. یکی از مزیت‌های اصلی این دوره اینه که کاملا پروژه محور هستش و چون به‌صورت کارگاه آموزشی برگزار شده، حاوی پاسخ به پرسش‌ها مختلف کارآموزان و نقد و بررسی پروژه‌هایی که انجام دادن هستش.  شما می‌تونید این آموزش‌ها رو از همین سایت بخونید و ویدیوی کارگاه‌های برگزار شده رو هم از کانال آپارات کداستار تماشا کنید.

در آخر به این نکته حتما توجه کنید کورس‌های آموزشی با اینکه برای شروع خیلی عالی و لازم هستن ولی برای بروز نگه داشتن سطح دانش شما کافی نیستن!. در ادامه چند لینک کانال خیلی خوب یوتیوب رو قرار میدیم. پیشنهاد میشه که همشون رو سابسکرایب کنیم و هر چند وقت یکبار بهشون سر بزنید.  
🟥[Chrome for Developers](https://www.youtube.com/@ChromeDevs)  
🟥[Decoded Frontend](https://www.youtube.com/@DecodedFrontend)  
🟥[Web Dev Simplified](https://www.youtube.com/@WebDevSimplified)  
🟥[Kevin Powell](https://www.youtube.com/@KevinPowell)

موفق باشی، تیم کداستار⭐