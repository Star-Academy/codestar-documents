---
title: بارگذاری داده
description: ''
---

در این مرحله، بخش
Load
از ابزار
ETL
پیاده‌سازی می‌شود. بدین منظور، داده‌ها باید در قالبی مشخص و استاندارد وارد سیستم شده و به‌صورت ساختاریافته در سیستم
مدیریت داده ذخیره گردند تا امکان استفاده در عملیات‌های آتی فراهم شود.

## Application

تیم‌های توسعه باید صفحه‌ای طراحی کنند که کاربران دارای نقش «مدیر سیستم» یا «مدیر داده» بتوانند داده‌های خود را بارگذاری
نمایند. مجموعه‌داده باید در قالب فایل
CSV
به سیستم ارائه شده و به صورت جدول در پایگاه‌داده ذخیره گردد. پس از بارگذاری، داده‌های جدولی
باید قابلیت‌های زیر را داشته باشند:

- نمایش داده‌ها
- حذف جدول
- تغییر نام جدول
- حذف ستون‌ها در هر جدول
- تغییر نام ستون‌ها در هر جدول

در این مرحله فرض بر این است که داده‌های بارگذاری‌شده برای تمام کاربران سامانه قابل دسترس بوده و هر کاربر می‌تواند متناسب
با نقش خود، جداول را اصلاح نماید.

### خروجی

پس از پیاده‌سازی این مرحله، کاربر پس از ورود به وب‌سایت:

1. فهرستی از مجموعه‌داده‌های بارگذاری‌شده را مشاهده می‌کند
2. با توجه به نقش خود می‌تواند با داده‌ها تعامل داشته باشد (مطابق قابلیت‌های تعریف‌شده فوق)

## Platform

در این فاز، تیم‌های توسعه برای ذخیره‌سازی و نگهداری داده‌های خود به پایگاه‌داده نیاز خواهند داشت. همچنین با توجه به
پیاده‌سازی قابلیت بارگذاری داده‌ها، در صورت عدم اجرای اقدامات امنیتی لازم، آسیب‌پذیری‌هایی ایجاد می‌شود که ممکن است منجر
به حملات
DoS
گردد.

### خروجی

1. تأمین زیرساخت پایگاه‌داده:

- ارائه نمونه‌های
  PostgreSQL
  به تیم‌های توسعه
- تنظیم دسترسی‌ها به‌گونه‌ای که تیم‌ها بدون ایجاد اختلال در محیط‌های سایر تیم‌ها یا محیط عملیاتی بتوانند به توسعه ادامه
  دهند

2. پشتیبانی از داده‌های محیط عملیاتی:

- پیاده‌سازی بک‌آپ خودکار برای داده‌های محیط عملیاتی
- تضمین امکان بازیابی داده‌ها در صورت بروز خرابی

3. امنیت و مقاوم‌سازی:

- پیشگیری از آسیب‌پذیری‌های منجر به حملات
  DoS
  از طریق همکاری با تیم‌های توسعه
- ارزیابی مقاومت هر محصول با شبیه‌سازی حملات
  DoS