---
title: BI
description: ''
---

## مقدمه

طبق تحقیقات انجام شده مشخص شده است که ذهن انسان‌ها با عناصر گرافیکی ارتباط بهتری برقرار می‌کند و عناصر گرافیکی را بهتر درک می‌کند. این مسئله باعث شده است که پلتفرم‌های گزارش‌ گیری و داشبورد ساز در بین تحلیلگران داده محبوبیت پیدا کند.
پلتفرم‌های گزارش‌گیری این امکان را به تحلیلگر می‌دهند که در یک نگاه وضعیت سازمان خود را ارزیابی کند و مسیر پیشرفت سازمان به سمت اهدافش را به صورت خیلی واضح به نمایش گذارد.

---

## تعریف

### Dataset (مجموعه داده)

به داده‌هایی که تحلیلگر به تحلیل و بصری سازی آن‌ها می‌پردازد
[Dataset](https://en.wikipedia.org/wiki/Data_set)
می‌گوییم.
عموما در مرحله بصری‌سازی با داده‌های تمیز و ساختار یافته سر و کار داریم.

---

### Chart (نمودار)

نمودارها نمایش بصری داده هستند که در آن‌ها داده به وسیله عناصر بصری مانند ستون‌ها، خطوط، رنگ‌ها و .. نمایش داده می‌شوند.
عموما تحلیلگرها برای ساده سازی مفاهیم پیچیده و انتقال اطلاعات زیاد به صورت فشرده از نمودارها کمک می‌گیرند.

---

### Aggregation (تجمیع سازی)

به فرایند گرداوری، ترکیب و خلاصه سازی داده‌ها با هدف به دست آوردن داده‌ای که نماینده مجموعه بزرگتری از داده می‌باشد
[Aggregation](https://www.techtarget.com/searchdatamanagement/definition/data-aggregation)
می‌گوییم. در فرایند تجمیع سازی عموما روی داده‌های خام پردازش انجام می‌دهیم تا به داده‌های کمتری برسیم که امکان بصری سازی بهتری داشته باشند. از جمله تجمیع سازی‌های معروف می‌توان به محاسبه حداقل، میانگین، حداکثر و ... اشاره کرد.

---

## مراحل پروژه

### ورود داده

در این مرحله می‌بایست ساختار داده‌ی
Dataset
تعریف شده و داده متناسب با ساختار تعریف شده از کاربر دریافت شود.

به طور کلی عملکردهای زیر برای
Datasetها
در نظر گرفته شده است:

- ایجاد
Dataset:
در هنگام ایجاد
Dataset
اطلاعاتی مانند نام، نوع (عدد صحیح یا متنی) و ترتیب ستون‌ها و نام
Dataset
از کاربر دریافت می‌شوند.
کاربر مجاز نیست
Datasetهای
همنام داشته باشد.
- حذف
Dataset:
کاربر تنها می‌تواند
Datasetهایی
را حذف کند که مورد استفاده نیستند.
- تغییر نام
Dataset:
در هنگام تغییر نام
Dataset
کاربر اجازه ندارد از نامی که به
Dataset
دیگری تعلق دارد استفاده کند.
- بارگذاری داده در
Dataset:
در مرحله بارگذاری، کاربر یک فایل
csv
شامل داده‌های خود با ساختار تعریف شده برای
Dataset
بارگذاری می‌کند که در این فایل هر ستون با علامت کاما (,) و هر سطر با اینتر از یکدیگر تفکیک می‌شوند.

---

### طراحی نمودار

در این مرحله کاربر
Dataset
خود را انتخاب می‌کند و دو ستون را به عنوان ستون‌های گروهبندی و تجمیع سازی مشخص می‌کند.

کاربر محدودیتی برای انتخاب ستون گروه‌بندی ندارد ولی ستون تجمیع سازی تنها می‌تواند از میان ستون‌های عددی بجز ستون مورد استفاده برای گروهبندی انتخاب شود.

در نهایت داده‌های تجمیع شده از
Dataset
استخراج شده و نمودار نمایش داده می‌شود.

:::note
در این مرحله تنها تجمیع سازی‌ای که روی ستون تجمیع سازی صورت می‌گیرد میانگین می‌باشد.
:::

---

### تجمیع سازی پیشرفته

در این مرحله کاربر علاوه بر میانگین می‌تواند از تجمیع سازی‌هایی مانند میانه، حداکثر، حداقل، تعداد و جمع روی ستون تجمیع سازی استفاده کند.

---

### لاگ گیری و تحلیل لاگ

ایجاد لاگ یکی از مهم‌ترین وظایف نرم‌افزار می‌باشد که با هدف ایجاد شفافیت روی فرایندهای انجام شده توسط نرم‌افزار صورت می‌گیرد که یکی از کاربردهای آن کمک به تیم توسعه در جهت بررسی کارکرد نرم‌افزار است.
نرم‌افزار می‌بایست لاگ‌های قابل تحلیل ایجاد کند تا تیم توسعه بتواند با مطالعه لاگ و تحلیل آن با استفاده از ابزارهای تحلیل لاگ بتواند از  کیفیت عملکرد قسمت‌های مختلف نرم‌افزار مطلع شود.
تیم توسعه نیز باید با ابزارهای تحلیل لاگ آشنایی داشته باشد و پس از بارگذاری لاگ‌ها در این ابزارها به تحلیل و بررسی لاگ‌ها به وسیله ابزارها بپردازد.
