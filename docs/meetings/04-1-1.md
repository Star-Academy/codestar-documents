---
title: جلسات یک به یک
description: ''
---

# جلسات یک به یک

## هدف

جلسات یک به یک بستر مناسبی برای شنیدن دغدغه‌ها، انتقال تجربه و ایجاد همدلی بین ارشد و کارآموزان می‌باشد.

## حاضرین

حاضرین جلسه کارآموز و ارشد او می‌باشند.

## مدت زمان

مدت زمان جلسه بین 30 تا 45 دقیقه می‌باشد. بنا بر صلاحدید ارشد امکان تمدید مدت زمان جلسه وجود دارد.

## پیشنیاز

پیشنهاد می‌شود کارآموز پیش از برگزاری جلسه به دغدغه‌ها و اهداف خود فکر کرده باشد تا در طول جلسه با ارشد خود به اشتراک
بگذارد.

## چارچوب

به طور کلی جلسات یک به یک در کداستار از دو بخش اصلی تشکیل می‌شوند:

1. **دریافت بازخورد**

    در این بخش کارآموز بازخوردهای خود را درباره کداستار به ارشد خود می‌دهد.
    ارشد نیز برای بهبود عملکرد کارآموز به وی بازخوردهای لازم را ارائه می‌دهد.

2. **انتقال تجربه**

    در این بخش کارآموز دغدغه‌های فنی و غیرفنی خود را برای ارشد مطرح می‌کند تا ارشد راهنمایی‌های مناسبی را در اختیار وی
    قرار دهد.
